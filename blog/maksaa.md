# Paljonko asiat maksaa?

Tänään mua sattui kiinnostamaan seuraavanlaiset kysymykset:

1. Paljonko keskimäärin maksaa kerrostalorakennuksen rakentaminen?
2. Paljonko keskimäärin maksaa yhden uuden HSL-bussin rakentaminen?
3. Paljonko maksaa HSL-ratikan rakentaminen?
4. Paljonko maksaa IC-junan rakentaminen?
5. Paljonko maksaa kilometri ratikkaraidetta?
6. Paljonko maksaa kilometri junaraidetta?
7. Paljonko maksaa kilometri maanalaista autotietä?
8. Paljonko maksaa kilometri metrotunnelia?
9. Paljonko maksaa kirjaston rakentaminen?
10. Paljonko maksaa sairaalan rakentaminen?
11. Paljonko maksaa lentokoneen rakentaminen?
12. Paljonko maksaa leikkipaikan rakentaminen?
13. Paljonko maksaa jalkapallokentän rakentaminen?
14. Paljonko maksaa kauppakeskuksen rakentaminen?
15. Paljonko maksaa puiston ylläpitäminen?

Mä koitin etsiä vastauksia noista ekaan muutamaan, mutta en ensimmäisen kymmenen minuutin aikana saanut niihin tyydyttäviä vastauksia.

Esim. googlatessani "kerrostalorakennuksen rakentamisen hinta" eka hakutulos on [Ylen artikkeli](https://yle.fi/a/3-12090303), joka kertoo Kotkan kerrostalohankkeen kustannusten yllättävästä kasvusta ja jossa lukee "Hänen mukaansa kerrostalon rakentaminen maksaa karkeasti arvioiden 5–6 miljoonaa euroa". Tämä ei ole se vastauksen taso, jonka mä haluaisin.

Mä voisin myös lähteä tekemään jotakin Fermi-arviointia ja laittaa todennäköisyysjakaumia eri vastauksille, mutta sekään ei ole se vastauksen taso, jonka mä haluaisin.

Oon käsittänyt, että useamman miljoonan euron hankkeissa on tapana laskea, paljonko asiat maksaa, eli jotkut jossakin tietää jotakin. Ja musta yleisen numeerisen lukutaidon kehittämiseksi olisi kiva, jos se tieto olisi jossakin niin, että ihmiset yleisesti voisi halutessaan tietää.

Jos mulla olisi päivätöiden ja muiden projektien lomassa jaksamista, niin voisin harrastaa tutkivaa journalismia ja pystyttää nettisivun paljonkoasiatmaksaa.fi, jossa on tollasiin kysymyksiin liittyen tietoa kivasti luettavassa nätissä paketissa. Näillä näkymin toi ei ole tapahtumassa, joten päädyn vaan ~~valittamaan~~ twiittaamaan siltä varalta, että jotkut jossakin tietää jotakin ja pystyy ja jaksaa tehdä asialle jotain.
