# Ajatustenluvusta

On jokin intuitiivinen merkitys, jonka mukaan mä "tiedän", mitkä huoneet mun lapsuudenkodissa on takkahuoneen vieressä.

On myös jokin intuitiivinen merkitys, jonka mukaan mä "tiedän", kuinka monta huonetta mun lapsuudenkodissa on, vaikken ennen tämän viestin kirjoittamista ollutkaan eksplisiittisesti laskenut sitä. Mulla nimittäin on riittävän hyvä muistikuva, että mä pystyn nyt laskemaan niitä olevan (eräällä luontevalla määritelmällä) seitsemän.

Kuvitellaan, että kaksi tuntia sitten mun ollessa töissä, keksittyessäni johonkin ihan muuhun kun mun lapsuudenkodin huoneisiin, joku yritti käyttää ajatuksenlukulaitetta mun silloiseen aivojen tilaan selvittääkseen, montako huonetta mun lapsuudenkodissa oli.

Musta on kiinnostava kysymys, kuinka paljon seriaalisia askelia tuollaisen ajatuksenlukulaitteen tulee tehdä, jotta se voi onnistua.

Toi informaatio on nimittäin selkeästi kaivettavissa mun aivoista: multa voi kysyä "hei Olli, montako huonetta...", mä voin miettiä hetken ja sitten mä osaan vastata. Mun aivoilla on jokin fysikaalinen ominaisuus, joka mahdollistaa ton (ja mitä esimerkiksi teidän lukijoiden aivoilla ei ole). Mutta sen tiedon kaivaminen voi olla hankalaa, hankalampaa kuin jos tietokoneen kovalevyltä pitäisi lukea tietyssä kohdassa oleva luku ja todeta sen olevan 7.

Tiedetäänkö me, kuinka vaikeaa toi on? Tiedetäänkö me, että vaihteleeko tarvittavien seriaalisten askelien määrä, jos halutaan tietää mitä mä nään tällä hetkellä vs. että mun nimi on Olli Järviniemi vs. että mitkä huoneet oli mun lapsuudenkodissa takkahuoneen vieressä vs. montako huonetta mun lapsuudenkodissa oli vs. ...? Missä tapauksissa se on vaan "tietokoneen kovalevyltä vastauksen lukemista", ja missä tapauksissa pitää tehdä prosessointia?
